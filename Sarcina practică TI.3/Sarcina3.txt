Titlul sarcinii

Cod de netiquette pentru grupuri de proiect academic

Situația

Studenții colaborează online la proiecte universitare folosind chat-uri, documente și foldere comune în cloud (ex: Google Drive). Din cauza lipsei unei comunicări clare și respectuoase, apar frecvent conflicte, întârzieri sau confuzii. Profesorul îți solicită să elaborezi un set de reguli de netiquette pentru a îmbunătăți colaborarea în echipele de proiect.

Cerințele

Formulează 10 reguli clare pentru colaborarea eficientă și respectuoasă în grupurile de proiect academic. Regulile trebuie să fie numerotate, formulate concis (1–2 propoziții) și, unde este necesar, să fie însoțite de exemple concrete. Folosește exclusiv platforma Miro pentru a redacta și ilustra regulile. La final, inserează o captură de ecran în portofoliu.

Instrumentul utilizat

Instrument: Miro
https://miro.com

Cele 10 reguli formulate

Folosește un limbaj politicos și clar în toate mesajele.
Evită ironia sau exprimările pasiv-agresive – ele pot fi interpretate greșit în scris.

Răspunde prompt la mesajele importante (maxim 24 de ore).
Exemplu: Dacă un coleg solicită feedback pe un document, oferă un răspuns chiar dacă nu ai finalizat analiza.

Respectă programul de lucru agreat de echipă.
Dacă s-a stabilit că toți lucrează marți între 18:00–20:00, fii prezent(ă) online în acel interval.

Nu modifica fișierele comune fără acordul echipei.
Folosește comentarii sau sugerează schimbările înainte de a edita conținutul altcuiva.

Etichetează colegii (@nume) când ai nevoie de un răspuns direct.
Astfel, toată lumea știe cui i se adresează mesajul.

Folosește un canal clar pentru fiecare tip de comunicare.
Exemplu: Chat pentru discuții rapide, drive pentru materiale finale, Miro pentru brainstorming.

Evită spamul și mesajele nesemnificative în grupul de lucru.
Trimite un singur mesaj structurat în loc de 10 mesaje consecutive.

Asigură-te că ai citit tot istoricul conversației înainte de a adresa o întrebare.
Poate răspunsul tău se află deja acolo.

Recunoaște meritele colegilor tăi.
Spune „Mulțumesc” sau „Bună treabă!” când cineva finalizează o sarcină.

Anunță din timp dacă nu poți participa sau respecta un termen.
Comunicarea onestă evită tensiunile inutile în echipă.

Screenshot al produsului final:


Bibliografie

Shea, V. (2004). Netiquette. Albion Books.

Crystal, D. (2006). Language and the Internet (2nd ed.). Cambridge University Press.
(Formatat conform standardului SM ISO 690:2012)